---
title: O klubach wiedzy
about: Pierwsze biblioteczne kluby wiedzy powstały w 2015 r. w Bibliotece Publicznej
  w Chicago z inicjatywy amerykańskiej organizacji non-profit Peer 2 Peer University
  (P2PU). Od tego czasu model "klubowego" uczenia się rozpowszechnił się w bibliotekach
  oraz innych lokalnych instytucjach i organizacjach w różnych krajach Ameryki Północnej,
  Afryki Wschodniej i Europy. W 2020 roku, dzięki współpracy Fundacji Rozwoju Społeczeństwa
  Informacyjnego z Peer 2 Peer University oraz wsparciu finansowemu Unii Europejskiej
  w ramach programu Erasmus+, kluby wiedzy powstaną także w polskich bibliotekach.
faq_title: Często zadawane pytania
faq:
- q: Co to jest klub wiedzy?
  a: 'Klub wiedzy to grupa osób, które spotykają się regularnie po to, by wspólnie
    się czegoś uczyć.

    Kluby wiedzy są:

    otwarte dla wszystkich zainteresowanych,


    nieodpłatne,


    cykliczne (uczestnicy kluby spotykają się zazwyczaj 6-8 razy).



    Spotkania klubów prowadzą moderatorzy, którzy nie są nauczycielami. Zwykle nie
    posiadają oni specjalistycznej wiedzy z dziedzin, o których jest mowa na spotkaniach.
    Pełnią rolę przewodników po zasobach wiedzy, wspierają uczestników klubów wiedzy
    i przygotowują miejsce na spotkania.'
- q: Z jakich materiałów można korzystać w klubach wiedzy?
  a: Kluby wykorzystują przede wszystkim bezpłatne kursy online. Niektóre zasoby przygotowuje
    Peer 2 Peer University, lecz zdecydowana większość materiałów pochodzi z internetu.
    Można skorzystać z dowolnych zasobów edukacyjnych, o ile będą one dostępne dla
    uczestników nieodpłatnie, a korzystanie z nich będzie zgodne z prawem i zasadami
    ich udostępniania.
- q: ''
  a: Uczestnicy klubu wiedzy nie muszą tworzyć konta na platformie Peer 2 Peer University.
    Wystarczy się zarejestrować na spotkania danego klubu, podając imię, nazwisko,
    numer telefonu i/lub adres e-mail. Powyższe dane zbierane są w celu umożliwienia
    moderatorom kontaktu z uczestnikami. Konto Peer 2 Peer University jest niezbędne
    w przypadku, gdy chcemy założyć klub wiedzy.
- q: Czy uczestnictwo w spotkaniach klubu wiedzy wiąże się z jakimikolwiek opłatami?
  a: Nie. Kluby wiedzy są dla uczestników bezpłatne.
- q: Czy po ukończeniu cyklu spotkań uczestnicy otrzymają certyfikaty?
  a: Ani Peer 2 Peer University, ani partnerzy projektu nie wydają certyfikatów uczestnictwa
    w kursach i spotkaniach klubów wiedzy. W przypadku kursów, z których korzystają
    kluby wiedzy, istnieje czasem możliwość otrzymania certyfikatu, jednak takie certyfikaty
    zazwyczaj są odpłatne. Jeśli potrzebujesz potwierdzenia udziału w spotkaniach
    swojego klubu wiedzy, skontaktuj się z moderatorem.
- q: Co to jest Peer 2 Peer University?
  a: 'Peer 2 Peer University to organizacja non-profit, której siedziba znajduje się
    w Kalifornii w Stanach Zjednoczonych, a członkowie zespołu pracują w różnych krajach:
    w USA, Kanadzie i Republice Południowej Afryki. Misją P2PU jest stwarzanie możliwości
    edukacyjnych dostępnych dla wszystkich zainteresowanych, jako alternatywy dla
    podstawowej oferty szkolnictwa wyższego.'
- q: ''
  a: ''
- q: Czego dotyczy projekt “Learning Circles in Libraries”?
  a: '"Learning Circles in Libraries" (Kluby wiedzy w bibliotekach) to 3-letni projekt
    finansowany ze środków Unii Europejskiej w ramach programu Erasmus+ Akcja 2: Partnerstwa
    strategiczne/Edukacja dorosłych). FRSI jest liderem projektu, a naszymi partnerami
    są: Peer 2 Peer University (Stany Zjednoczone), Stadt Kőln (Niemcy), Fundatia
    Progress (Rumunia), Biblioteca Lucio Craveiro da Silva (Portugalia) oraz Suomen
    eOppimiskeskus ry (Finlandia).


    Celem projektu jest ułatwienie osobom dorosłym dostępu do przydatnych treści online,
    wsparcie w zdobywaniu wiedzy oraz doskonaleniu umiejętności uczenia się przez
    całe życie, z wykorzystaniem metodologii "learning circles" stworzonej przez P2PU.

    W ramach projektu:


    - przeprowadzamy badania i przygotowujemy zasoby edukacyjne, które zostaną udostępnione
    w językach wszystkich partnerów projektu,


    - upowszechniamy metodologię “klubów wiedzy”,


    - przygotowujemy ekspertów, którzy przeszkolą moderatorów klubów wiedzy,


    - przeprowadzamy szkolenia dla moderatorów, którzy będą prowadzić w bibliotekach
    kluby wiedzy.'
- q: Kto może założyć klub wiedzy i prowadzić spotkania?
  a: Każdy! Utworzenie klubu wiedzy nie wiąże się z żadnymi opłatami.Wystarczy założyć
    konto na platformie P2PU. Przygotowujemy zasoby edukacyjne dla moderatorów, które
    będą udostępniane w języku polskim na tej stronie.
layout: about
bundles:
- style
---